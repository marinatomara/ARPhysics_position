# ARPhysics_position

Ο συγκεκριμένος πόρος αξιοποιεί την τεχνολογία Επαυξημένης Πραγματικότητας (Augmented Reality, AR) με χρήση έξυπνων φορητών συσκευών, για να ενισχύσει την κατανόηση  της Θέσης ως φυσικό μέγεθος και τα διανυσματικά της χαρακτηριστικά. Αποτελεί ουσιαστικά μια προσομοίωση στο 3Δ φυσικό χώρο και επιτρέπει την υπέρθεση του διανύσματος της θέσης πάνω σε φυσικά αντικείμενα καθώς και και την παρακολούθηση της μεταβολής της με την κίνηση του αντικειμένου, σε πραγματικό χρόνο.

Το αρχείο motion_xthesi_2022.apk μπορεί να εγκατασταθεί είτε σε κινητά είτε σε tablet με λογισμικό android μέχρι την έκδοση Lollipop (όχι ios). Η εγκατάσταση γίνεται αφότου "κατέβει" το αρχείο, με διπλό κλικ πάνω στο εικονίδιο (όπως κάθε άλλη εφαρμογή τύπου apk), επιλέγοντας ΕΓΚΑΤΑΣΤΑΣΗ (install).
Στο αρχείο stickers_position.docx υπάρχει η εικόνα που θα πρέπει να κοπεί και να επικολληθεί στο αντικείμενο το οποίο θα επαυξηθεί με το διάνυσμα της θέσης.

Tο αρχείο ΘΕΣΗ_Φύλλο-Εργασίας.pdf αποτελεί  φύλλο εργασίας με οδηγίες και ερωτήσεις που  κατευθύνουν τον πειραματισμό μέσα στο περιβάλλον της εφαρμογής και βοηθούν στην εξαγωγή συμπερασμάτων σε σχέση με όσα παρατηρούνται. 

Ο πόρος απευθύνεται κυρίως σε μαθητές της Β' Γυμνασίου, οι οποίοι διδάσκονται τα διανυσματικά μεγέθη που περιγράφουν τις κινήσεις των σωμάτων και συγκεκριμένα το φυσικό διανυσματικό μέγεθος ΘΕΣΗ (Σχολικό Βιβλίο Φυσικής Β΄Γυμνασίου, 2ο Κεφάλαιο, 2.1 Περιγραφή της Κίνησης).

Οι κύριοι μαθησιακοί στόχοι που υλοποιεί η συγκεκριμένη AR εφαρμογή είναι: 
1. Ο προσδιορισμός των διανυσματικώνχαρακτηριστικών της Θέσης
2. Ο προσδιορισμός της θέση ενός αντικειμένου σε σχέση με ένασημείο αναφοράς
